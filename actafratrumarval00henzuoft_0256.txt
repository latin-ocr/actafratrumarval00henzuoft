ccx xxlv ’ Fasti Iuliani.

dictum esse, ut acclamatio post excessum Augusti facta, de qua Tacitus
Arm. Ι, 58 dicit, ad eius honoris iterationem pertinuerit (cf. Mommsen l. c.).
Lituras, quas multas in monumento reperimus alias rescriptas, alias re-
lictas Mommsenus neglegentiae tribuit quadratarii‚ cuius errores credit statim
ita emendatos esse (l. c. p. 34). Neque tamen id mihi persuasit, cum in mo-
numento nitide et eleganter exarato, quod in verbis exprimendis diligentia
minime careat, tot integra capita vix videantur potuisse locis non suis po-
sita esse: in paucis enim, quae ex solis quattuor mensibus remanent, frag-
mentis liturae apparent non minus octo, in ipsis autem verbis superstitibus
non est emendatus nisi locus unus (Sept. 2), in quo verba ex s. c. supra lineam
addita sunt, nee errores relicti sunt nisi ad diem eundem omissum verbum
apud et ad Oct. 9 Gem· publici pro casu tertio scriptum. Quae eum ita sint,
etiamnunc magis mihi probatur id, quod olim proposui (Relazione p. 84), fastos
scilicet vivente Augusto incisos varie postmodum commutatos esse. Id quod
C. Caesari potissimum tribuendum esse conieci. Quem fastis addidisse apparet
inferias Germanici die 10 Octobris celebrandas, quae non leguntur in fastis
Amiterninis sub Tiberio exaratis (cf. C. I. L. J p. 295 et 325), leguntur in
Antiatibus sub Claudio incisis (l. e. p. 295 et 329). Ad diem igitur VI
idus Octobres eum in fastis Arvalium litura observetur, notam inferiarum
Germanici ad eum diem iussu Caligulae adscriptam post ipsius Claudiive
mortem deletam esse mihi probabile est. Similiter autem Caligula alia in
honorem familiae Augustae innovasse videtur, quae post mortem eius abolita
sunt. Ut cum Actiacas Siculasque victorias Augusti ut funestas populo Romano
ει· calamitosas vetuerit sollemnibus feriis celebrari (Suet. Cal. 23), quamquam' non
ubique delevit earum mentionem, fieri potest, ut ob coniunctam cum ea mortem
Antonii, a quo magis quam a Caesare Augusto gloriabatur se descendisse
(Dio 59, 20), adnotatam ad kalendas Augustas expugnationem Alexandriae
abradendam eiusque loco reponendum curaverit natalem Claudii Germanici,
cum deesset in fastis spatium, quo huius nota collocari poterat. Postea, cum
imperium adeptus esset Claudius, qui memoriam divi Augusti maxime colebat
(Suet. Claud. 11), et reponi debebat mentio victoriae Alexandrinae, nec tolli
poterat indicatio natalis principis, Quod si recte posui, explicatur inde quod
litteris minoribus et in litura scripta sunt ea quae dubitari nequit quin inde ab
initio in tabula inscripta fuerint (cf. Relazione p. 85 et tab. 3, c). — Has igitur
ob causas mihi magis placet opinio olim proposita3 sed certum iudicium pro·
ferre non audeo, cum Mommseni sententia confirmari videatur forma litterarum,
quae, quamvis diversae magnitudine, valde tamen similes in litura visuntur ac
in monumento non raso (cf. Relazione tab. 3 e). -— In fastis Arvalium cum notae
occurrant dierum Ν) et Ν), hanc Mommsenus (Ephem. p. 34) pictam esse po-
suit pro ea quae formari solet N), Ν) autem scriptam esse pro N simplici.
Fallitur tamen, cum notam Ν) superesse negat nisi kalendis Octobribus, qui·
bus re vera nota N solet adpicta esse; nam legitur Ν) etiam ad Aug. 23. 25. 27,
quibus diebus nota eadem in fastis omnibus constanter redit. Quae enimin
fastis Pincianis fuisse traduntur litterae N descriptoris neglegentia videntur
ortae esse (C. I. L. I p. 298). Itaque si recte iudicavit Mommsenus, in fastis
Arvalium dierum notae nonnumquam paullo neglegentius incisae sunt.
Supplementa desumpta sunt ex fastis potissimum Amiterninis, licet non
semper respondeant notae fastorum Arvalium. Fragmenta autem supersunt haec:

