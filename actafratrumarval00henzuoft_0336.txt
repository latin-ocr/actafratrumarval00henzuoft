66 sacrificia anniversaria.

Decembres a senatu Neroni decreta esse poneremus, quam Mommsenus (Her-
mes l. c. p. 56 seqq), cum ante mortem Claudii pridie idus Decembres tribu-,

niciam potestatem ei collatam, vel certe de collata decretum postea fictum esse
coniceret.

c. OB COMITIA CONSULARIA.

59 IIII non(as) Mart(ias) — ob comitia consularia *Nero-

nis Claudi Caesaris Aug(usti) Germanici.

Comitia haec referenda esse ad consulatum Neroni anno 51 delatum in
annum 55 contra Rossium (Bull. crist. 1866 p. 61) recte posuit Mommsenus
(Hermes 2 p. 63; 3 p. 94 n. 3). Nam neque fieri poterat, ut princeps, si 1111
demum nonas Martias consul IIII renuntiatus est, kalendis iam Ianuariis
eiusdem anni consul IIII designatus diceretur, et similia, quae in actis Ar-
valium notata sunt sacrificia, vel anniversaria sunt, vel ob primum consulatum
primamve tribuniciam potestatem fiunt, prorsus autem diversa sunta sacris
quae ob introitum consulatus kalendis Ianuariis fieri solebant (cf. infra
p. 74). Confirmatur praeterea Mommseni sententia eo, quod eodem fere tempore
pontificatus quoque Neroni datus est: cf. caput sequens. De Nerone con-
sule designato Tacitus (αηη. 12‚41) tradit haec: Ti. Claudio quintam, Servio Cor-
nelio consulibus virilis toya Neroni maturata, quo capessendae rei publicae habilis
videretur. Et Caesar adulationibus senatus libens cessit, ut vicesimo aetatis anno
consulatum Nero iniret atque interim designatus proconsulare impervium extra urbem
haberet cet. Id prioribus mensibus anni 51 factum esse ipse declarat locus
quo in annales a Tacito relatum est. Eiusdem rei mentio fortasse superest
in fragmento exiguo Claud. E, nisi id consularem potius ad processum cuius-
dam principis referendum est.

69 ' VII k(alendas) Febr(uarias)-- ob [c]0mitia consularia
imp(eratoris) Othonis Caesar-(is) Aug(usti).

Otho caesis consulibus ordinariis Galba Vinioque Rufino (Tac. hist. 1,
41. 42) cum Titiano fratre in kalendas Martias ipse consulatum suscepit (cf.
Tac. l. c. 77 et Epir. epigr. Ι p. 190). Renuntiatum igitur eum esse VII k.
Febr. cum aeta doceant, quo die nominatus sit non constat. Recte
autem in actis ad illum diem consules nulli citantur, quod consules antequam
in comitiis renuntiati essent, nec pro magistratibus legitimis haberi nec in do-
cumentis commemorari poterant. De creatione vero vel potius nominatione

consulum in senatu eorumque renuntiatione in comitiis cf. Mommsen Staats·
reeht Ι p. 485.

d. OB SACERDOTIA ΕΤ PONTIFICATUM MAXIMUM.

59 III nonas Mart(ias) —— [ob p0]ntificatum Neronis Claudi
Caesaris Aug(usti) Germanici. -

Nero cum ΙΙΙ nonas Martias inter pontifices receptus sit, sacerdotium
accepit die proximo post eum quo comitia eius consularia habita sunt. Inde

 

