xvm Exordium.

19. Ita dum cryptae coemeterii subterranei accurate explorantur,
summo ardore continuabatur investigatio areae sub divo positae, nec
Regina modo clementissima, sed ipse Rex Guilelmus, Germaniae nune
Imperator gloriosissimus, de felici investigationum successu certiores faeti,
summa denuo liberalitate nos adiuverunt. Neque fefellerunt nos spes
conceptae3 nam praeter fragmenta plurima actorum mense Maio ineunte
prodiit integra tabula anni 90, et etiamsi diebus posterioribus nulla alia
in 10000] prolata est tabula integra, multa in dies inventa sunt frustula
tabularum potissimum annorum 38 et 87, quarum partes ante annum
prope aedificium rotundum vineae inferioris eruderaveramus. Deficien-
tibus denique operis in summo colle ad finem perducta quae ibi incepta
erat fossione, in parte vineae quae orientem respicit, eo 1000, quo ante
annum propter difficultatem exiguamque utilitatem opus interruptum erat,
terram denuo temptavinnffi, nee sine fructu: nam praeter fragmenta mi-
noris pretii partem repperimus aetorum Neronis anni 59. Cessa-
vimns a labore a. d. VI kalendas Iulias operis ob calorem aestivum
in patriam redeuntibus. Ad illud usque tempus quae in vinea Cec-
earellimum reperta a nobis erant monumenta, ea edidi et illustravi
in libro inscripto: Scam: nel bosco sacro dez· fratelli Arvali per laryhezza
delle LL. MM. Guylielmo ed Auyusta re e reyina di Prussia operati dai
siynori Ceccarelli, relaz-ione a nome delt’ Instituta di corrispondeuza ar-
cheologn'ca pubblicum da G. Henzen, Roma dalla tipoyrafia Tiberina 1868,
pp. XIII et 107 et tabb. lithogr. V (cum appendice Rudolphi Laneiani
de aedificio rotundo vineae).

Multae tamen partes vineae exploratae nondum erant, necin summo
colle plane exhausta videbatur esse area coemeterii, unde tot tabulae
in lucem redierant. Quapropter ab Augustis fautoribus nova adepti
subsidia hieme annorum 1868s9 duobus potissimum vineae loeis opus
aggressi sumus, in ipso seilicet colle paullulum infra oratorium Damasi
papae, et maiore etiam ambitu in parte declivi vineae, quae posita est
inter casam et coemeterium vere anni 1868 exploratum. Et in colle
quidem superiore opere 00 usque absoluto, ut cum fossa anni prioris
coniungeretur nova, plurima fragmenta eruderata sunt, actorum praecipue
anni 69. Nec quod cirea clivum opus inceptum erat, in parte certe
inferiore sine utilitate fuit, cum haud pauca nee exigua frustula tabula-
rum ibi quoque effoderentur: deminuebantur tamen fructus fossionis, dum
ad superiorem collem appropinquamus, quamquam non desita sunt
inveniri fragmenta quamvis parvula3 nec licebat igitur ab investigando
desistere, priusquam pervenissemus sub ipsum coemeterium anno prae-
cedenti exploratum. Quo facto duobus aliis locis terram temptavimus,
sed frustra: reperti enim non sunt nisi muri rudes, qui quibus aedificiis
tribuendi essent minime apparebat. Quapropter ingruente aestate cum
iam fugere urbem coepissent operae, segetibus autem occuparetur pars
vineae in summo colle e regione areae coemeterii posita, quae plus

